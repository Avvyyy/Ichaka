<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="shortcut icon" href="favicon.ico" 
    type="image/x-icon">
    <link rel="stylesheet" href="CSS/folktale.css">
    <title>Culture</title>
</head>
<body>
    <div class="body">
    <h1>Akụkọ Ifo</h1>
    <div class="folkTales">
    <h4 class="folkLinks">Akụkọ mbe na ụmụ enwe.</h4>
    <div class="tales">

       <span class="folkExclamations"> Ifo chakpii!.................. wọọ, <br>
        O nwere otu ụbọchị........Otu ụbọchị eruo, <br>
        Nkịta nyara akpa?.........Nsị agwụ n’ọhịa <br>
    </span><p>

O nwere otu ụbọchị, n’obodo ụmụ anụmanụ, Ele na Enwe nwetere ọrụ ha ga-arụ n’ugbo. Ezigbo agụụ dị n’obodo ha mgbe ahụ, n’ihi nke a ha kpebiri na onye na-arụchaghị nke ya ngwa ngwa, onye nke ọzọ egbuo ya. Mgbe ha kwuru nke a, Enwe gwara Ele na n’ihi na o kaara nka nke ukwu, ka ya na otu obere nwa ya yịrị rụkọọ. Ele lechara ya kwere maka na ọ bụ onye akpụ obi. O maghị na Enwe kwadooro ya nke ọma. Ụbọchị orụ eruo, nke o bụla e were mma e soro nke ọma bịa ọrụ. Enwe kpọrọ ụmụ ya asaa bịa ya bụ ọrụ, mana sọsọ otu bụ nke Ele hụrụ. Ụmụ isii Enwe ndị ọzọ zoro n’ ọhịa n’akụkụ ugbo ahụ.

Ka ha na-arụ ọrụ, nwa Enwe ga-ekwu na ike agwula ya, ọ ba n’ọhịa ka o zuo ike, nwanne ya ọzọ arịpụta nọchie anya ya. Ele lee anya ọ gaghị ama ihe gara ya n’azụ. Onye ya na Ekwensu na-erikọ nri, na-eji ogologo ngajị, mana Ele amaghị nke a. Ka ọ na-agbasị mbọ ike, ka Enwe na ụmụ ya ọ na-agbanwe, na-agami agami n’ọrụ. Ihe ka emegidolu Enwe e buru ụzọ rụsịa ọrụ. Mgbe ahụ okpofu na-agba Ele n’ahụ ga-eju nnukwu ite abụọ. Enwe na ụmụ ya dara Ele tigbuo, buru ozu ya laa.

Ka ha gbuchara, na-akpọcha ya bụ anụ Ele, Mbe nọrọ na be ya nụ isi ya bụ anụ, gbara pụtaba. Mgbe o ruru, ọ jụrụ ụmụ Enwe ihe ya na-akpọcha. Ha kọọrọ mbe ihe merenụ, Mbe e kwee n’isi. Ọ rachaa ọnụ ya, kwuo n’uche ya na nta nta agbaala. Ọ gwara ha ka o kere ha ya bụ anụ. Ha kweere. Mbe, papa aghụghọ were bido gosi ihe eji akpo ya Mbe. Ọ gbọpụtara isi ya, debe n’akụkụ kwuo na nke ahụ bụ nke ya. Ọ gbọpụta aka ya, nke ada ya. Ọ gbọpụta ụkwụ ya, nke ọkpara ya. Gbọpụta ukwu ya nke nwunye ya. Mbe kechara anụ nile ahụ o nweghị nke fọrọ maka ndị nwe anụ. Ụmụ Enwe emeghị mkpọtụ ọ bụla, sọsọ n’anya ka ha na-ele. Mbe ekecha gwa ha chere ya ka ọ ga wete ihe ọ ga-eji bulaa anụ ahụ. Ka ọ pụchara ụmụ Enwe etikọ isi ọnụ gbaa izu, anyụkọọ mamịrị ọnụ, ọ gba ụfụfụ. Ha kwuru na kama Mbe ga-eburu ya bụ anụ, na-ekenyeghi ha, kama ka o gbara aka laa. Ka a na-ekwu ka a na-ekwu, Mbe a gbara nachighete azụ buru nkata abụọ o ga-eji buru anụ ahụ. Mgbe o rutere ihe ọ hụrụ gbagwojuru ya anya. Ụmụ Enwe abụọ dina n’ala ka ndị nwụrụ ànwụ. Ndị ọzọ tinyere aka n’isi na-ebe sọ akwa. Ọ jụrụ ha ihe merenụ, ha gwara ya na ụmụnne ha abụọ a gara tụpeere anụ ahụ taa, hibe isi kubie. Ụjọ na ahụ ọmajijiji jidere mbe, ọ gbara tufuo nkata o ji bịa ikporo anụ.

Ụmụ Enwe ekulie makụọ onwe ha na ọñụ. Jiri nwayọọ mikpọọ anụ na-ata, na-arụcha eze. Mbe nọkatara ebe ọ nọ, chee n’obi ya, na ebe ọ bụ na ụmụ Enwe a taala anụ ahụ, na ha nile ga-anwụcha. O naghachitere azụ ka ọ bịà buru ozu anụ ha. Mana mgbe o rutere ọ hụrụ ha ebe ha na-ata ya bụ anụ, mmanụ abụba ya a na-atasịsị ha n’aka. Akpịrị Mbe chọrọ igbabi abụọ, ọ noro ihere ya mgbe ọ chọpụtara ihe ụmụ Enwe mere ya. O were ọnụ umeala rịọ ha ka ha nyebinye ya anụ ahụ. Ha nyere ya n’obi ọcha ha. Mbe tara ụfọdụ ma were ndị ọzọ laba be ya.

Mbe bụ onye ohi, a na-adụ ọdụ o were obi ya na-apị mbazu. Ka o ruru be ya, ọ kụrụ ekwe kpọkuo ụmụ anụmanụ nile. Mgbe ha bịarutere Mbe e were kwuo, “ ụmụnna, kedu etu ụnụ ga-esi nọrọ mmadụ mmadụ na-esi mmụọ mmụọ. Ụnụ nọ n’obodo a, ụmụ enwe were
chọọ igbukpọ onye ọ bụla! Kedu ebe Ele nọ?” O welie anụ ahụ ọ tafọrọ gosi ha, “ ihe a bụ anụ Ele, ụmụ Enwe gburu ya ma gbukasịa ya. Kedu nụ ihe anyị ga-eme?”. Ọ gwara ha ka ha soro ya ga na nke Enwe na ha ga-ahụ nke fọdụrụnụ. Ọ jụrụ ha kedu ihe kwesiri Enwe na ụmụ ya maka nke a? Ha nile etie, “anyị ga-egbu ha, taa anụ ha”. Ebumnobi mbe na-aganye na anya ya.

Dibịa gwọrọ ọzọ, mana ọ bụ ọzọ gburu dibịa. Mbe amaghị na ụmụ Enwe, zipụrụ otu n’ime ha, ka ọ mara ihe Mbe na-akụrụ ekwe. Onye ahụ gara ozigbo kọọrọ ụmụnne ya ihe ọ nụrụ. Ha tụgharịrị ihe nile. Ụmụ anụmanụ nile gụrụ egwu iwe, bịarute na nke Enwe, ihe ha hụrụ abụghị ihe ha chere. Ebe nile dị ọcha, ite nile, o nweghị nke anụ dị, o nweghị anụ ọ bụla dị na ngịga. Ọdị egwu. Ha nile were kpebie ka ha ga na nke Mbe, ebe o bu ya ji anụ Ele a mịrị amị. Mgbe ha ruru, ebenebe gburu. Ma ite ma ngịga, ma efere Mbe nile, anụ Ele dị na ha nile. Ụmụ anụmanụ were kpebie na ha ga-egbu Mbe. Mbe e tiee, bee, gwa ha chere ka ọ gaa pụta kwado onwe ya.

Mbe rachara ọsọ gbaruo na nke Agụ, Eze obodo. Ọ gwara Agụ, ma rịọ ya, ka o chete ihe ọma nile o mere ya. Ọ rịọ ya biko ka ọ gwa ụmụ anụmanụ ka ha hapụ igbu ya. Agụ were rịọ ụmụ anụ ndị ọzọ ka ha gbaghara Mbe.

Ha kwere. Ihe nile a, Mbe na ụmụ Enwe na-eje nuru ya obi inu. Ọ gwara Agụ na ọ ga-emere ya nnukwu ihe ọma, iji kelee ya. Ọ gwara ya na echi ọ ga-akpọta onye ga-emezi nnukwu nkume kụwara akụwa dị na be ya. Ọ jụrụ Agụ kedu ihe o ga-eme na ọ bụrụ na onye ahụ edozighi ya bụ nkume. Agụ sị na ọ ga-egbu onye ahụ. Mbe amụrịa, jụkwaa ya, ọ bụrụkwanu na ha ehika? Ọ zaa ya, na ọ ga-egbusi ha nile. Mbe ekwe n’isi. Mbe agbara egwu laba. O bu ụzọ ga na nke Enwe, gwa ha na, tupu chi ụtụtụ a na-efo, ka ha gbara ọsọ ga na nke Agụ, na ọ chọrọ ịhụ ha.

Chi foro ụmụ Enwe eruo na nke Agụ. Ha gbuo ikpere n’ala kele ya. Agụ were jụọ ha, “ anụrụ m, na ụnụ na-emezi nkume”. Ha zara ya na ọ bụ eziokwu. O were gwa ha ha bido ọrụ, ihe ọ bula ha chọrọ iji dozie ya ọ ga-enye ha. Mana ọ bụrụ na ha edozighi ya, isi ha nile ga-eko n’elu osisi. Ụmụ Enwe ekwe n’isi wepụta ọgwụ ha ji arụ ọrụ. Nke mbụ kpụgharịa ọgwụ ya o fee n’isi, ha nile mere otu ihe ahụ. Mbe amụrịa. Ụkpala a na-ahụ n’ọkụ chere na o na-aha mmanụ. Nke mbụ were gwa Agụ na ihe o ga-eji mezie ya bụ isi Mbe, nke ọzọ e kwuo na ọ chọrọ aka Mbe, nke ọzọ ukwu ya, ma eriri afọ ya. Mgbe Mbe nụrụ nke a, o si n’ike ya taa ahụ ozigbo.

Agụ, tụgharịa, gwa Mbe na ọ nụla ihe e kwuru. Tupu Mbe a na-ekwu okwu, ndị ozi Agụ adara ya aka gbuo. E were akụkụ anụ ya nile nye ụmụ Enwe ka ha mee ihe ha kwuru. Ha were jụọ Agụ sị, “ nna anyị ukwu, kemgbe ijiri dịba, i nụla na a na-emezi nkume emezi?”. Agụ achịa nnukwu ọchị, gwa ha na ọ nụbeghi ya mbụ, na ha laba n’ikpe amaghị ha.

Nke Akụkọ a mezuru ihe Igbo kwuru sị, “ Egbe bere, Ugo bere, nke sị ibe ya ebela, ka nkuku kwaa ya”. O bịara igbu mmadụ kpachara anya tupu isi ya e buru ụzọ ruo ala.
    </div>

    <h4 class="folkLinks">Egbe na Mbe</h4>
    <div class="tales">

        <span class="folkExclamations"> Ifo chakpii!.................. wọọ, <br>
            O nwere otu ụbọchị........Otu ụbọchị eruo, <br>
            Nkịta nyara akpa?.........Nsị agwụ n’ọhịa <br>
        </span>
        Egbe lechasịrị mbe buru ya. Ka egbe na-aga n’ụlọ ya dị n’elu ọjị, mbe were jụa egbe, ọ bụ gịnị ka ya mere o ji enye ya ụdị onyinye ọma ife efe? Egbe zara ya sị na ya anaghị enye ya onyinye ọbụla, kama na ya na-eburu ya ka ya na ụmụ ya were anụ ya gba azị.

        Mbediogụ agwa ya sị n’ọ bụrụ na ọ bụ ihe o bu n’obi, ka o bughachi ya azụ ka ya ga weta mkpụrụ obi ya na umeji ya maka na ọ bụ ha na atọkarịcha ụtọ. Egbe atụgharịa, buru mbekwu laghachi n’ụlọ ya.

        Mgbe ha rutara, mbadiọgụ, abọkasịba ala n’obi ya. Egbe jụrụ ya sị, ọ bụ gịnị ka ị na-eme ịbọkasị ala? Mbediọgụ zara ya sị na ọ bụrụ na ụmụ nna ya nụrụ na egbe bịara buru ya. Na emeghị ihe ọzọ, ha ga ahụ ka mụ bọkasịchara ala. Nke a ga-eme ka ha mata na a nwụghị dimkpa ka ọkụkọ pụa.

        Ha ga-ahụ na mụ gbakarịkwara ala ịzọ onwe mụ tupu egbe eburu mụ.

        O yoyoyoyo Egbe eburula Mba o yoyo!

    O yoyoyoyo Egbe eburula Mba O yoyo!
    </div>
   </div>
</div>

</body>
</html>